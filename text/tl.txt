בשנת 2017, NASA החליטה לבדוק את ההיתכנות לשליחת משימה מאוישת למאדים בשנת 2030 או מספר שנים לאחר מכן.
מסקנת הבדיקה הייתה שלא ניתן לשלוח בני אדם למאדים בשלב כל כך מוקדם.
בעקבות זאת NASA מקדמת את תוכנית ארטמיס להשבת האדם לירח, כתחנה חשובה בדרך לשליחת בני אדם למאדים.
#
Personal Life Supporting System או בקיצור-PLSS היא מערכת שמאפשרת לאסטרונאוט להסתובב על פני מאדים.
האסטרונאוט נושא את המערכת מעל חליפת החלל.
המערכת מספקת לו חמצן לנשימה, מים לשתיה ומכשיר קשר שמאפשר קשר עם תחנת המחקר על מאדים.
הוא אמנם מזכיר קצת ילקוט בית-ספר אבל הוא באמת חשוב.
#
ב 1964 שוגרו מארינר 3 ומארינר 4 לכיוון מאדים.
השיגור של מארינר 3 נכשל אבל מארינר 4 היתה החללית הראשונה שהגיעה למאדים וחלפה על פניו.
מאז נשלחו משימות רבות למאדים, הכוללות מקפות (חלליות שמקיפות את מאדים), נחתות (חלליות שנוחתות על מאדים),
רוברים (רובוטים אוטונומיים שיכולים לנוע על מאדים) ואפילו רחפן אחד.
כמעט חצי מהמשימות שנשלחו למאדים נכשלו! אז נא לא לזלזל בהצלחה של מארינר 4!
#
משימות AMADEE הן משימות אנלוגיות לחקר מאדים שמבוצעות על ידי פורום החלל האוסטרי.
המשימות מבוצעות פעם בשנתיים עד שלוש שנים.
לקראת כל משימה כזו הצוות שמשתתף במשימה עובר הכשרה ארוכה ומורכבת.
משימת AMADEE-20 התקיימה בישראל באוקטובר 2021 בשיתוף עם עמותת D-MARS ועם סוכנות החלל הישראלית.
#
דימוס הוא הירח הקטן מבין שני הירחים של מאדים (לאחיו הגדול קוראים פובוס).
הוא כל כך קטן שאם מסתכלים עליו ממאדים הוא נראה כמו סתם כוכב ולא כמו ירח.
פירוש השם דימוס ביוונית הוא פחד, ואילו פירוש השם פובוס הוא אימה.
במיתולוגיה היוונית ארס, אל המלחמה מזמן את דימוס ופובוס.
נקווה שהוא לא יעשה את אותו הדבר למתיישבים במאדים...
#
​המרחק הממוצע בין מאדים לשמש הוא כ- 227.94 מיליון קילומטרים,
כלומר פי אחד וחצי מהמרחק בין כדור הארץ והשמש.
 זה כל כך רחוק שלוקח יותר משתים עשרה דקות לאור מהשמש להגיע למאדים!
במילים אחרות - אם השמש תושמד המתיישבים של מאדים לא ישימו לב במשך שתים עשרה דקות.
#
Israel Space Agency, או בקיצור - ISA, היא סוכנות החלל הישראלית. 
ISA היא גוף ממשלתי שפועל במשרד המדע והטכנולוגיה.
מטרתה להתוות תוכניות ודרכי פעולה לקידום המטרות הלאומיות האזרחיות של ישראל בתחום החלל,
וכן לתאם בין הגופים השונים העוסקים בחקר החלל בישראל, לצרכים מדעיים ומסחריים. 
בקיצור - אם אתם רוצים להגיע לחלל - כדאי לכם להיות נחמדים לסוכנות החלל, אולי יממנו לכם כרטיס טיסה הלוך...
#
האטמוספירה של כדור הארץ מאוד עבה ולכן היא מצליחה לחסום את רוב קרינת הUV.
לעומת זאת האטמוספירה של מאדים דלילה ובקושי משפיעה על כמות קרינת הUV שמגיעה לפני הכוכב.
לכן מאוד חשוב לבדוק איך צמחים מגיבים לקרינת UV עוד בכדור הארץ כדי שלא יקרה מצב
שנטוס למאדים ונגלה שם שהצמחים שהבאנו איתנו לא יכולים לשרוד שם.
#
קרינה קוסמית היא זרם מתמיד של חלקיקים ש"מפציצים" את היקום ומאד מסוכנים ליצורים חיים.
למזלנו, השדה המגנטי של כדור הארץ  מגן עלינו מפני הקרינה הקוסמית.
למאדים אין שדה מגנטי והוא "מופצץ" בחלקיקים מסוכנים.
אחד הפתרונות הוא לבנות את המושבה במאדים במערות. ככה גם נגיע ולחלל וגם נחזור לתקופת המערות!
#
כדי לבנות מושבה על מאדים – חייבים לגדל שם מזון אבל אדמת מאדים שונה מאדמת כדור הארץ.
חלליות עדיין לא חזרו ממאדים ואין לנו אדמת מאדים "אמיתית".למזלנו,
ניתן היום לקנות אדמת מאדים סינטטית, כלומר כזו שהכינו במעבדה.
כך ניתן לחקור בכדור הארץ איך צמחים יגדלו על מאדים.
#
שנת 2009 הייתה שנת האסטרונומיה הבינלאומית. לכבוד האירוע, 
נוער שוחר מדע באוניברסיטה העברית והמזכירות המדעית של האקדמיה ללשון עברית הכריזו על תחרות לבחירת שמות עבריים לאורנוס ולנפטון. 
בתום התחרות, הוחלט כי השם העברי של אורנוס הוא אורון (שם יפה שדומה לאורנוס) וכי השם עברי של נפטון הוא רהב 
(השם של שר הים לפי הגמרא, נפטון הוא אל הים במיתולוגיה הרומית). 